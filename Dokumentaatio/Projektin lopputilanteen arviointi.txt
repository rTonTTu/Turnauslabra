Projektin aikataulutus meni pahasti mönkään. Alustavasti suunniteltu periodi piti sisällään
4 kurssia joiden yhteydessä harjoitustyön kirjoittaminen ja suunnitteleminen olisi tullut tapahtua
helposti ja järkevästi. Valitettavasti omalla osalla tuli ongelmia yllättävästä rasitteesta nimeltä C-ohjelmointi,
jonka oletin olevan lähempänä Ohjelmoinnin jatkokurssin tasoa eikä TiRaa. Tämä yhdistettynä tuutoritoiminnan
viemään aikaan sekä muuhun vapaa-ajan toimintaan onnistuin ajamaan itseni epämukavaan nurkkaan 
jossa aikataulut falskasivat jatkuvasti ja väkisin joutui jättämään muista hommista 
tekemättä jotta saisi tätäkin touhua eteenpäin.

En ole itse tyytyväinen lopputulokseen, koska tavoitteena oli saada edes alkeellisella tasolla
käytettävä ohjelma, jonka funktioihin olisivat kuuluneet joukkueiden lisäily ja poistelu 
niin turnauksesta kuin lohkoista, pisteiden lasku sekä tulosten tulostaminen ruudulle. 
Valitettavasti nämä aiheuttivat melkoisen ongelman swingbuilderin kanssa; kokemattomuus
"apuvälineen" käytössä aiheutti huonon lopputuloksen.

Ohjelman ongelmakohdiksi jäivät nappien yhdistäminen listataulukkoon, jota en saanut mitenkään 
skulaamaan, vaikka etsin 4 tuntia putkeen aiheesta tietoa ympäriinsä interwebsin ihmeellisestä
maailmasta. Tästä syystä johtuen tutkimalla käyttöliittymäluokkaa huomaatte, että napeille on 
kuitenkin ollut suunnitellut kohdat, mutta niitä ei ole vain yhdistetty mihinkään funktionaalisen 
lopputuloksen takaamiseksi.

Tavoitteeni valloittaa beerpongin maailma dominoivalla ja yksinoikeudella myytävällä turnausjärjestelmälläni
on toistaiseksi laitettu jäähylle, mutta uskon vakaasti, että tulevaisuuden pilvien häämöttäessä horisontissa 
voin vielä vetää aktiiviselta palloilunharrastajakansalta maton alta ja tuoda heille työväline, 
jonka tarpeesta heillä ei ollut tietoakaan alusta, luonnollisesti nimellistä 39,99e + postimaksut hintaa vastaan.

